# -*- mode: mandoku-view -*-
#+TITLE: 丹陽眞人語錄
#+DATE: 2015-08-29 02:03:16
#+PROPERTY: BASEEDITION HFL
#+PROPERTY: WITNESS CK-KZ
#+PROPERTY: JUAN 0
<md:KR5d0080_HFL_000-001a>¶<pb:KR5d0080_CK-KZ_01p096a>
　丹陽眞人語錄
　　¶　　　　　　　　　　　　　靈隱子王頥中集¶
大定癸卯三月間始拜師於牟平范明叔庵¶之南師曰汝從何
而來僕對曰來自東武仰¶師之德不以貨財爲富恬然自得坐
進斯道¶乃聞其風而悅之願侍巾屨伏聽一言師乃¶忻然曰㑗
年少有學道之心不可得也良久¶曰飢則喫飯去飯罷則打睡
去一日師見僕¶拱手而立方呵曰道人只要豁暢不可存體¶面
庵不是廨宇你又不是官長若卻講俗禮¶<md:KR5d0080_HFL_000-001b>¶則交接去處古人云
三山有侣人情淡四海¶無家道義深不徒設也師每垂語曰學
道者¶必在自悟不悟者昏蒙所致故也欲發昏蒙¶先滌其心在
<pb:KR5d0080_CK-KZ_01p096b>
乎澄湛明了而已功到而成不¶必叩請於他人是工拙坦然明
白矣¶
師在東牟道上行僧道往來者識與不識必¶先致拜從者疑而
問之曰彼此俱昧平生何¶用拜之師曰道以柔弱謙下爲本况
三教同¶門異戸耳孔子言雖執鞭之士吾亦爲之未¶聞一拜之
爲一過¶<md:KR5d0080_HFL_000-002a>¶
師言祖師素工文章了道之後尤爲敏給至¶於藏頭拆字隱語
聯珠略不搆思常和人詩¶有押節字者眾皆和畢唯祖師最後
和云三¶百六十金骨節眾皆歎服以爲神仙語如今¶誰能繼得
除是磻溪公頗似步驟¶
<pb:KR5d0080_CK-KZ_01p097a>
師言祖師嘗到登州時頂笠懸鶉執一笻㩦¶一鐵𤮴狀貌奇古
乞於市肆登州人皆不識¶夜歸觀書一絶於壁一别終南水竹
村家無¶兒女亦無孫數千里外尋知友引入長生不¶死門明旦
拂衣東邁後數日郡守紇石烈邈¶<md:KR5d0080_HFL_000-002b>¶詣觀觀其題詩欽歎不已乃
依韻和曰迴首¶三年別故村都忘庭竹長兒孫他時拂袖尋¶君
去應許安閑一叩門¶
師言薄滋味所以養氣去嗔怒所以養性處¶污辱低下所以養
德守一淸淨恬憺所以養¶道名不著於簿籍心不繫於勢利此
所以脫¶人之殻與天爲徒也¶
師曰酒爲亂性之漿肉是斷命之物直須不¶喫爲上酒肉犯之
<pb:KR5d0080_CK-KZ_01p097b>
猶可恕若犯於色則罪不¶容於誅矣何故蓋色者甚於狼虎敗
人美行¶<md:KR5d0080_HFL_000-003a>¶損人善事亡精滅神至於殞軀故爲道人之¶大孽也¶
師曰昇平快活莫過於閑道人若住庵稍倦¶結一兩人作伴掛
撘腋袋拖條拄杖且歌且¶遊撞着好山好水且爲盤桓不可貪
程途¶
師謂僕曰學道人要有終始不可半道而廢¶與他人作笑端况
㑗是讀書兒豈不知凡人¶立身須著一般事業况爲道者正是
男子立¶身大事¶
師嘗書大字一聯與道友曰速把人我山放¶<md:KR5d0080_HFL_000-003b>¶倒急將龍虎穴衝
開僕因問曰人我山始知¶龍虎穴敢問其方師笑曰天機未敢
<pb:KR5d0080_CK-KZ_01p098a>
輕分付¶細細看賢悟不悟¶
師一曰呼僕良久而赴問那裏去來僕對曰¶午牕睡方足神情
湛然床頭有莊子書一册¶因拈而讀之所以不在此也師曰夫
道要心¶契若復以文字繫縛何日是了期所以道悟¶徹南華迷
更迷¶
師在華亭曰道者何物也祖炁便是根源豈¶不知鼻中出者也
豈不聞廣成子曰丹竈河車¶<md:KR5d0080_HFL_000-004a>¶休矻矻鶴胎龜息自綿綿師語眾
曰學道專¶一則人人可以爲仙不同世俗之進取有黜¶落也儒
則博而寡要道則簡而易行但淸淨¶無爲最上乘法也¶
師居環堵中但設几榻筆硯羊皮而已曠然¶無餘物早晨則一
<pb:KR5d0080_CK-KZ_01p098b>
碗粥午間一鉢麵過此已¶往果茹不經口一日召僕入命坐良
久僕問¶曰吾師之道有作爲不師曰無也雖歌詞中¶每詠龍虎
嬰姹皆寄言爾是以要道之妙不¶過養炁人但汨没利名往往
消耗其炁學道¶<md:KR5d0080_HFL_000-004b>¶者無他務在養氣而已夫心液下降腎氣上¶昇
至於脾元炁氤氲不散則丹聚矣若肝與¶肺往來之路也習靜
至久當自知之苟不養¶炁雖挾泰山超北海非道也此言未化
前十¶日所說也僕與曹劉二三伴在環堵外立忽¶出曰夫道但
淸淨無爲逍遥自在不染不着¶此十二字若能咬嚼得破便做
箇徹底道人¶但信老人言行之自當有益必不誤你諸年¶少¶
師在黃縣西郊馬從仁庵內唱曰縱日消萬¶<md:KR5d0080_HFL_000-005a>¶兩黃金正好麤衣
<pb:KR5d0080_CK-KZ_01p099a>
淡飯言去嵗過外關聞人¶誦此語喜其有理故記之不知何人
作有馬¶元之曰此語是順長老葦江集中語也師言¶奇哉是言
也¶
師言家風誰是祖鍾吕自親傳頌曰一點靈¶光晃太虛丹靑妙
手莫能模休將明月閑相¶比有闕因緣怎類吾此語稍露鋒芒
矣¶
師曰炁之難御迅若奔馬唯靜者爲易必去¶其外慕雖覩紛華
之在眼前正如深山窮谷¶中方是道人心腸倘不到無心地面
莫能制¶<md:KR5d0080_HFL_000-005b>¶御是知道者貴於無心也¶
師又云心定則情忘體虛則炁運心死則神¶活陽盛則陰消自
<pb:KR5d0080_CK-KZ_01p099b>
然之理昧者不知但以爲¶子孫之計返以學道者爲無益何不
思之甚也¶
師曰子年四十餘方遇師入道所以鬢皤然¶腹中别有一紺髮
者何由致之向往關中十¶餘年所養神炁耳譬如空谷中有呼
之者隨¶呼而應之豈别物哉但其中冲虛故也吾友¶不信誠靜
處養之當自知之¶
師言海蟾公本燕國相一旦悟道乃絶家累¶<md:KR5d0080_HFL_000-006a>¶其詩有抛離火宅
三千口屏棄門兵百萬家¶之語後但乞食自資逢場作戲至與
娼妓家¶擔酒㩦榼不以爲恥後來一等學道者言我¶從富貴中
來你比他海蟾公不著¶
<pb:KR5d0080_CK-KZ_01p100a>
師曰淸靜之道人能辦之則盡善盡美矣故¶經云人能常淸靜
天地悉皆歸言天地者非¶外指覆載之天地也蓋指身中之天
地也人¶之膈已上爲天膈已下爲地若天氣降地脈¶通上下冲
和精炁自固矣此小任仙所說也¶
師曰守炁妙在乎全精尤當防於睡眠方欲¶<md:KR5d0080_HFL_000-006b>¶寢時令正念現前
萬慮悉泯歛身側卧鼻息¶綿綿魂不內蕩神不外遊如是則炁
精自定¶矣¶
師曰儒家云以德報德以直報怨昔眞人云¶以信結友以恩復
讎可謂至矣¶
師在萊州時有姜禧者㩦吕公傳呈師師讀¶到世人惟務名之
<pb:KR5d0080_CK-KZ_01p100b>
與利不知身之有神逐物¶不返喪盡天眞其誰咎矣師乃掩卷
謂禧曰¶此謂實中理矣然世無悟者何道之難行也¶
有韓淘字淸甫慕陶淵明邵堯夫爲人號安¶<md:KR5d0080_HFL_000-007a>¶樂園公師自關右
還東牟道過濟南邀師到¶園中供以素飯旣畢淘叩首於師曰
淘自幼¶嵗慕道今已垂白幸遇我師願垂一語以燭¶愚蒙¶
師答曰夫道以無心爲體忘言爲用以柔弱¶爲本以淸淨爲基
若施於人必節飲食絶思¶慮靜坐以調息安寢以養炁心不馳
則性定¶形不勞則精全神不擾則丹結然後滅情於¶虛甯神於
極可謂不出戸庭而妙道得矣韓¶謝曰大道鴻濛無所扣詰今
聞妙論得其門¶<md:KR5d0080_HFL_000-007b>¶而入矣曹萊二公本儒生也隳儒學道多年¶莫
<pb:KR5d0080_CK-KZ_01p101a>
逆常從容而問曰師在關右時如何辦道¶曹萊答曰師父冬夏
披一布懶衣食粗取足¶隆冬雪寒庵中無火兼時用冷水其神
炁和¶暢全無寒意如此十年非腹中有道炁則不¶能枝梧矣¶
師曰凡事必當有備則無患故爲道者於少¶壯之時防其情欲
早爲之備則神仙可冀若¶素髮垂領志氣衰備始欲學道譬若
大寒而¶後索衣裘不亦晚乎¶<md:KR5d0080_HFL_000-008a>¶
師曰三十六道引二十四還丹此乃入道之¶漸門不可便爲大
道若窮於爐竈取象於龜¶蛇乃無事生事於性上添僞也此皆
悞人之¶甚矣故道家留丹經子書千經萬論可一言¶以蔽之曰
淸淨¶
<pb:KR5d0080_CK-KZ_01p101b>
師曰淸淨者淸爲淸其心源淨爲淨其炁海¶心源淸則外物不
能撓故情定而神明生焉¶炁海淨則邪欲不能干故精全而腹
實矣是¶以澄心如澄水養炁如養兒炁秀則神靈神¶靈則炁變
乃淸淨所致也若行有心有爲之¶<md:KR5d0080_HFL_000-008b>¶功則有盡之術法也若行無
心無爲之理乃¶無盡之淸虛也¶
師曰無爲者不思不慮也愛欲嗔怒積畜利¶害其間雖有爲而
常無爲雖涉事而常無事¶何况專一淸心淨意養炁全神飄遊
於逍遙¶之地入於無何有之鄉¶
師曰劉高尙居環堵四十年別無他事但虛¶其心實其腹去其
華忘其名棄其利淸其神¶全其氣丹自結仙自成乃有讚之曰
<pb:KR5d0080_CK-KZ_01p102a>
塞其兌¶閉其門昔誦此語今見斯人可謂簡且當矣¶<md:KR5d0080_HFL_000-009a>¶
師曰無心者非同猫狗蠢然無心也務存心¶於淸淨之域而無
邪心也故俗人無淸淨之¶心道人無塵垢之心非所謂俱無心
而與木¶石猫狗一般也¶
師曰不生滅見如來悟了之時免却再投胎¶邱君曰此乃出陰
神若到天庭忽有雙華飛¶方出陽神此乃初地也¶
師曰大道人情遠無爲妙本基世間無愛物¶煩惱不相隨¶
師曰修行人功行未滿大限到來聖賢不教¶<md:KR5d0080_HFL_000-009b>¶死若不做修行人
大限到來免他不得¶
師曰一念勿絶一世休龔道昇問曰湛然常¶寂時如何師答曰
<pb:KR5d0080_CK-KZ_01p102b>
將來和湛然都不用¶
于淸風問曰修行數年道眼不明心地不靈¶何也師曰別無他
事行道不精爾¶
師曰一切男女從無始己來爲有種種恩愛¶貪欲不出輪迴世
界一切胎卵濕化種種性¶相皆因愛欲而生性命性因愛而生
命因欲¶而有皆因愛欲而起逆順生嫉妬從此輪迴¶綿綿不斷
法言欲淨其土當淨其心若心淸¶<md:KR5d0080_HFL_000-010a>¶淨輪迴自息¶
師性嗜撥粥午間則啖一鉢畢與人談道¶訓誘後進不倦師蓋
性慈善君子也在萊陽¶時作長短句有一餐鉢粥罷須辦十分
功之¶句學者省此徒飲食端坐不以道爲事者其¶譴累故可知
<pb:KR5d0080_CK-KZ_01p103a>
也¶
師言學道者不須廣看經書亂人心思妨人¶道業若河上公注
道德經金陵子注陰符經¶二者時看亦不妨亦不如一切不讀
觜盧都¶地養最爲上策¶<md:KR5d0080_HFL_000-010b>¶
師言學道人行住坐卧不得少頃心不在道¶行則措足於坦途
住則凝情於太虛坐則匀¶鼻端之息睡則抱臍下之珠久而調
息無有¶間斷而終日如愚方是端的工夫非干造作¶行持也¶
師曰凡初學道截自今日已往俗事不得掛¶心若有纖毫未除
則道不固旣往事不思未¶來事不念且據目前爲見在便是無
事人¶
<pb:KR5d0080_CK-KZ_01p103b>
師父言道人不厭貧貧乃養生之本饑則餐¶一鉢粥睡來鋪一
朿草繿繿縷縷以度朝夕¶<md:KR5d0080_HFL_000-011a>¶正是道人活計故知淸淨一事豪貴
人不能¶得¶
師過靑社有邀師齋者在坐有衲僧數人其¶中有一僧騁其博
辯以言詰難紛紜不止師¶徐言答曰倘除一身外餘事皆不知
其僧赧¶然失色不能措辭¶
師曰凡作道人須是剛膓男子切莫狐疑不¶决但念性命事大
力行不退期於必成若兒¶女情多煙霞志少非所謂學道者也¶
師曰身中之炁不可㪚心中之神不可昧或¶<md:KR5d0080_HFL_000-011b>¶問曰何由得炁不
㪚師曰身無爲又曰何由¶得神不昧師曰心無事又曰身心如
<pb:KR5d0080_CK-KZ_01p104a>
是可住¶庵否師曰旣處置得下便好休歇去¶
師曰道人心性塵俗之事切莫隨逐若拖絛¶藜杖嘲風詠月陶
冶情性有何不可至於廵¶門求乞推來搶去恰是道人日用家
風也¶
師言你每初入關時乞得一頓飯便喫一頓¶今則你每功行少
也揀好處住揀好食喫將¶來成道則休不了却索還債去¶
師曰我初到關中乞化到一酒肆有一醉者¶<md:KR5d0080_HFL_000-012a>¶毁罵之間後被他
贈一拳便走拽住又打一¶拳只得忍受汝曹曾遭此魔障否弟
子答曰¶無師父云好好遇着勿諍¶
師言祖師道不得着好衣不得喫好飯唱歌¶打令只要心頭物
<pb:KR5d0080_CK-KZ_01p104b>
物不着¶
師言我嘗在俗中時秤肉㪷酒今己戒之十¶數年矣若食酒肉
亦做神仙只是較遲了㱔¶若心不懷道又嗜酒貪羶徒羨口腹
罪報難¶逃終爲下鬼之類也¶
師言祖師引四人謂邱劉譚馬也看任風子¶<md:KR5d0080_HFL_000-012b>¶於好德祖師云倘
聞之塞破耳及乎見了尙¶握着珍寶不敢放動劉師叔亦嘗言
之¶
師言嘗在環裏思閑話論及新瓜道眾聞之¶明日造瓜包子入
環食了三枚罰了三日不¶得喫飯¶
師言祖師嘗使弟子去甯海乞化㱔小錢米¶我要使用弟子道
<pb:KR5d0080_CK-KZ_01p105a>
教别箇弟兄去後如何弟¶子有願不還鄉裏祖師怒打到平旦
而止打¶之無數吾有退心謝他邱師兄勸住迨今不¶敢相忘¶<md:KR5d0080_HFL_000-013a>¶
師言在鄉時祖師令弟子入萊州乞化到數¶日意猶遲疑夜夢
師曰來日長伸着手做條¶好漢上街展手(初忘心障退故師發此言也)師曰
囘鄉中¶初上街祖師合總一頭小角兒面上以胭粉¶搽之私心
云不怕撞着兒女相識只怕撞着¶親家每思到范明叔宅欲少
歇見太親先在¶宅中自云這囘休羞麽弟子問許眞君上昇¶傳
云後一千二百四十年間當有八百人登¶仙如何師曰祖師曾
言教萬人俚王子仙又¶說來¶<md:KR5d0080_HFL_000-013b>¶
師曰張閻子有一句甚好每道話往來但要¶照顧潤身之寶師
<pb:KR5d0080_CK-KZ_01p105b>
自笑曰他開鋪席說話郤¶世勸别人師曰百不歌十勸非倘自
出意亦¶是祖師曾說過之話因而成之也¶
師言大抵人多是自誇俱能己勝往往不肯¶㳟順於人¶
師言路上拾得驢契祖師直打到曉頭面上¶拳打有甚數目也
師言人尙不信倘于淸風¶曰是他有信者師微哂之綦大成云
師父如¶此行止尙人信淸風曰一箇信者一仙人緣¶<md:KR5d0080_HFL_000-014a>¶此不信¶
師曰深藏白雪非爲吝廣積黃芽不是貪言¶畢笑曰如何好麽
又曰夢裏鑄成無影劍法¶中去了有情心又曰瑶池殿下靑鸞
舞閬苑¶宫中白鶴飛師還海上人家皆嚴持齋戒投¶依五會乃
祖師所立師童聞馬師在登郡時¶會眾百餘人白師曰弟子等
<pb:KR5d0080_CK-KZ_01p106a>
各各沐浴靜居¶及戒斷葷酒已七日矣願隨淸會祈福以消¶來
業¶
師曰善公等淸淨七日尙言有福馬風門人¶<md:KR5d0080_HFL_000-014b>¶箇箇終身淸淨絶
嗜欲斷葷酒福且多矣會¶眾皆禮拜歎曰淸淨之教實不可思
議自是¶三州之人比屋受教漸及十方聞風信嚮大¶教重興自
師而始¶
師問眾門人曰一日幾箇時辰門人對曰一¶日六箇時辰師曰
晝夜總幾箇時辰門人曰¶晝夜總十二箇時辰¶
師曰晝夜十二箇時中天道運行斡旋造化¶還有頃刻停息否
門人對曰無停息¶
<pb:KR5d0080_CK-KZ_01p106b>
師曰凡學道之人切須法天之道斡旋己身¶<md:KR5d0080_HFL_000-015a>¶中造化十二時中
常淸常淨不起纖毫塵念¶則方是修行日就月將無有間斷决
做神仙¶苟或虧功失行怎得了達我觀汝輩十二時¶中不曾有
一箇時辰專心在道受了十方施¶主供養如何還得一朝合眼
復入輪迴何時¶出期我今叮嚀說與汝等但自澄心遣欲萬¶緣
不染神炁冲和便是道也依此修行不得¶到錯了若因循怠墮
行持不到非吾罪也豈¶不念汝等七祖生前造諸惡孼冥中受
諸罪¶苦望子孫成道救拔得生天各宜以此爲念¶<md:KR5d0080_HFL_000-015b>¶發堅固心抱
道而死此吾所願也珍重門人¶聞是慈音皆懽然自得競加勉
勵焉¶
<pb:KR5d0080_CK-KZ_01p107a>
師謂眾曰道無形名是神炁之祖也元炁降¶化神明自生鍊神
合道乃是修眞其餘名相¶紛紜難爲憑凖我今爲汝舉其大綱
夫修此¶之要不離神炁神炁是性命性命是龍虎龍¶虎是鉛汞
鉛汞是水火水火是嬰姹嬰姹是¶眞陰眞陽眞陰眞陽卽是神
炁種種名相皆¶不可着止是神炁二字而已欲要養炁全神¶須
當屏盡萬緣表裏淸淨久久精專神凝氣¶<md:KR5d0080_HFL_000-016a>¶冲三年不漏下丹結
六年不漏中丹結九年¶不漏上丹結是名三丹圓備九轉功成
骨髓¶凝化血脈成眞內完外溢光影徹明寂然不¶動應感無窮
千變萬化坐在立亡三萬六千¶神靈踊躍遊行天下三界司迎
八難之中千¶凶萬毒莫能消亡至於大劫變化洪災四衝¶神滿
<pb:KR5d0080_CK-KZ_01p107b>
太虛亦無所礙故天有時而崩地有時¶而䧟山有時而摧海有
時而竭凡有相者終¶劫於壞惟學道者到神與道合處則永劫
無¶壞兼功及九祖昇上淸矣
